1 Inledning ELLER?
Helsingfors är en officiellt tvåspråkig stad med finska som majoritetsspråk och svenska som minoritetsspråk. Därför har stadens alla officiella platser, såsom stadsdelar och gator, både ett finskspråkigt och ett svenskspråkigt namn. Förutom det officiella namnet har många platser även ett eller flera inofficiella namn som vanligen används av den lokala befolkningen. Officiella namn har en viss prestigestatus eftersom de är förordnade uppifrån, dvs. av myndigheterna. Däremot är inofficiella namn alla namn som inte är officiella. Ett exempel på inofficiella namn är Hesa och Stadi för Helsingfors.
Vi använder ortnamn överhuvudtaget för att identifiera och urskilja platser (Ainiala et al. 2008: 86). Inofficiella ortnamn har en speciell betydelse i människornas språkbruk. De används nästan enbart i tal, i dag även i informellare texter, såsom textmeddelanden. Inofficiella namn används till och med som en del av kommersiella och institutionella namn. Det finns till exempel ett skogsarbetarföretag som heter Stadin metsurit och Helsingfors stads byggtjänst heter Stara som kommer från orden Stadin rakennus. Det att man använder inofficiella namn, säger någonting om språkbrukarnas förhållanden till platser namnen betecknar. Olika platser är viktiga för olika människor och oftast använder man inofficiella namn för endast de platser som är viktiga för en. Å andra sidan kan någon plats vara viktig, men ändå använder man endast det officiella namnet. Jag är själv född och uppvuxen i Helsingfors och bott hela mitt liv i Kottby. Inofficiella ortnamn är en del av mitt vardagliga språkbruk. Trots det har jag aldrig använt något inofficiellt namn för Kottby eller Käpylä. Det kan hända att jag inte haft ett behov av att använda överhuvudtaget något namn för Kottby så ofta. Annars tycker jag att det är trevligt att använda inofficiella ortnamn speciellt om platser där man besöker ofta.
Inofficiella ortnamn kallas ofta för slangortnamn, men alla inofficiella namn är inte slangortnamn. Som Ainiala, Saarelma & Sjöblom (2008: 138) konstaterar är
slangortnamn snarare en undergrupp av inofficiella ortnamn. Terhi Ainiala (2003: 211) har även konstaterat att ”det inofficiella namnbeståndet – redan dess formning – har många gemensamma drag med slang. Det inofficiella namnbeståndet kan anses som en del av slang – –”. Kontexten avgör oftast vilka namn man använder. Officiellare sammanhang kräver möjligen ett officiellare språkbruk. Ainiala (2006) redogör för att med användning av inofficiella ortnamn eller genom att inte använda dem kan man uttrycka sin identitet, till exempel identitet som slangtalare eller stadsbo. Användningen av slangnamn kan till och med stödja gruppidentiteten. (Ainiala 2006: 119–120.)
Som jag redan nämnde, har inofficiella namn och slang en koppling. Som begrepp är slang flertydigt. I svensk ordbok definieras slang som ett ”delvis nyskapande, vardagligt gruppspråk ofta bland ungdomar (i storstäderna) el. bland kamrater i yrkesgrupp” (SO 2009: 2831). I dag har svenskspråkiga och finskspråkiga helsingforsare sina egna varianter av slang, men från slutet av 1800-talet till ungefär andra världskriget fanns det en mer gemensam slang som på finska kallas Stadin slangi och som fortfarande lever kvar bland finskspråkiga. I denna avhandling kommer jag att använda begreppet Stadislang när jag syftar till den slangen som ursprungligen var gemensam för de två språkgrupperna och som senare har blivit mer finsk slang. När jag skriver om den skolpojks- och studentslangen som uppstod tidigare bland de svenskspråkiga och fortsatte utvecklas särskilt bland dem, använder jag begreppet Helsingforsslang.
Inofficiella ortnamn har fungerat som forskningsobjekt i flera olika undersökningar (se mera i avsnitt 2.1). Trots det har ingen hittills gjort en sammanfattning över Helsingfors inofficiella ortnamn som den svenskspråkiga befolkningen använder och som har samlats in under olika tider. Jag vill med denna avhandling bidra i den ovannämnda kunskapsluckan genom att kartlägga inofficiella namn som Helsingfors svenskspråkiga befolkning använder. Som material använder jag nio färdiga insamlingar som har samlats in under 1800-, 1900- och 2000-talet. Bara två av dem innehåller endast inofficiella ortnamn, andra har slang i fokus. Mitt material består av inofficiella ortnamn på stadsdelar, delområden, bostadsområden och öar
2

samt inofficiella namn på staden Helsingfors. Dessutom har jag inofficiella namn på Esplanadsparken med i undersökningen. Jag analyserar dem ur en bildningsmässig, en geografisk och en språklig synvinkel.
1.1 Syfte och forskningsfrågor
Avhandlingens syfte är att kartlägga inofficiella ortnamn som används av den svenskspråkiga befolkningen.
Mina forskningsfrågor är följande:
1. Hurdana inofficiella ortnamn i Helsingfors har den svenskspråkiga
befolkningen använt sedan 1800-talet?
2. Hurdana bilningsmässiga, geografiska och språkliga skillnader kan man
hitta bland de inofficiella namn som den svenskspråkiga befolkningen har använt?
1.2 Disposition
I kapitel 2 presenterar jag tidigare insamlingar av Helsingfors inofficiella ortnamn samt ger en överblick över ortnamnsforskning och dess termer. Jag berättar även om slang i Helsingfors och hur slang och inofficiella ortnamn hänger ihop samt kort om användning av inofficiella namn. Därefter, i kapitel 3, presenterar jag mitt material samt de metoder som jag använder för att analysera materialet. Jag diskuterar även undersökningens validitet. I resultatkapitlet (kapitel 4) går jag igenom mitt material ur tre olika synvinklar. I kapitel 5 återkommer jag till mina forskningsfrågor och diskuterar aspekter som har lyfts fram i under genomgång av resultaten. Jag avslutar med att ta upp möjliga framtida forskningsämnen.

2 Teoretisk bakgrund
Jag berättar först om de tidigare insamlingar som har gjorts av Helsingfors inofficiella ortnamn både på svenskt och finskt håll. Därefter presenterar jag hurdana namn det finns, i synnerhet i stadsmiljön. Som sist belyser jag hur inofficiella namn och slang hör ihop samt hur inofficiella ortnamn används.
2.1 Tidigare insamlingar av Helsingfors inofficiella namn
Helsingfors namnbestånd har undersökts rätt mycket, speciellt av Terhi Ainiala som har studerat på både officiella och inofficiella namn (se t.ex. Ainiala 2005 och 2006). De av Helsingfors inofficiella ortnamn som den svenskspråkiga befolkningen använder har utforskats betydligt mindre än de som den finskspråkiga befolkningen använder. Slangipaikannimien keruu (2003), en samling av slangnamn, är den största enstaka samlingen av inofficiella namn med ca 4 100 unika namn. Insamlingen gjordes i samarbete mellan föreningen Stadin slangi, Institutet för de inhemska språken och Helsingin Sanomat i ca 70 finskspråkiga skolor i huvudstadsregionen. Alla lätt tillgängliga samlingar av de inofficiella namn som den svenskspråkiga befolkningen har använts presenteras i avsnitt 3.1 eftersom de utgör materialet för den här avhandlingen.
Det har skrivits flera pro gradu-avhandlingar om inofficiella ortnamn i Helsingfors. Sanna Hytti har i sin avhandling Spugelasta Rööperiin – Helsingin kaupunginosien epäviralliset nimet från 2006 studerat inofficiella ortnamn på stadsdelar och bostadsområden. Hon har granskat sådana namn som finskspråkiga ungdomar känner till. Som insamlingsmetod har hon haft enkäter som gymnasister i två gymnasier i Helsingfors har fyllt i. Hytti har även använt sådana passande inofficiella namn som förekommer i samlingen Slangipaikannimien keruu (2003) samt några andra slangnamnsinsamlingar från Institutet för de inhemska språken.
4
Meri Seiskaris avhandling Helsingfors inofficiella ortnamn som används av stadens svenskspråkiga invånare från 1993 behandlar svenskspråkiga inofficiella ortnamn på platser som ligger i 11 stadsdelar1 i innerstaden. Hon har gått igenom varje namn och studerar deras etymologi och bildning. Dessutom har Seiskari indelat namnen i grupper enligt platsens art. Min avhandling skiljer från Seiskaris avhandling på det sättet att jag studerar namn i hela Helsingfors stads område och granskar namnen ur tre olika synvinklar. Jag använder det material som Seiskari har samlat in som en del av mitt material och berättar därför mera om Seiskaris material i avsnitt 3.1.
Materialet i både Hyttis och Seiskaris pro gradu-avhandlingar har mestadels samlats in genom intervjuer eller enkätundersökningar, vilka är de vanligaste sätten att bilda ett material inom namnforskning (Mielikäinen 2005: 30). Min avhandling är ett undantag jämfört med dessa två avhandlingar eftersom jag använder ett färdigt insamlat material. Jag motiverar valet i kapitel 3.2. Å andra sidan finns det andra pro gradu-avhandlingar inom ortnamnsforskning (t. ex. Turunen 2011) som har haft ett färdigt material, vilket betyder att min avhandling inte är ett undantag.
Samlingen Stadin mestat som samlats in av Heikki Paunonen är den mest omfattande samlingen av finskspråkiga slangortnamn med ca 7 500 platser och 14 500 inofficiella ortnamn från mitten av 1800-talet till 2010-talet. Samlingen har publicerats som en bokserie i två delar2 och heter Stadin mestat. Ikkunoita Helsingin ja sen asukkaiden historiaan ja nykyisyyteen (Paunonen 2010). Paunonen har använt bl.a. skolinsamlingen Slangipaikannimien keruu samt intervjuer, tidnings- och tidskriftsartiklar, litterära verk, texter skrivna till skrivtävlingar och olika arkivkällor som källa i Stadin mestat. Eftersom Stadin mestat är så omfattande, använder jag den som en jämförelsepunkt och en källa över etymologi när det är möjligt.
1 Brunnsparken, Ulrikasborg, Eira, Rödbergen, Kampen, Gardesstaden, Skatudden, Kronohagen, Gloet, Främre Tölö och Bortre Tölö
2 Egentligen finns det även Stadin mestat 3 och 4, men de koncentrerar inte på namn.
     5

2.2 Namn i stadsmiljö
I detta avsnitt redogör jag för de viktigaste begreppen inom toponomastik eller ortnamnsforskning samt berättar om de officiella och inofficiella namnen. Termen toponomastik kommer från de grekiska orden topos ’plats’ och onyma ’namn’ (Ainiala et al. 2008: 86).
Största delen av ortnamnen i Finland är nedärvda, dvs. man har haft ett behov av att namnge en viktig plats, till exempel en åker eller en väg. Sådana namn har oftast bildats spontant inom ett mindre samfund och vissa av dem har spridit sig till ett bredare brukarkrets. Nedärvda namn, som förekommer speciellt på landsbygden, har inte ett officiellt status och de är inte planerade. Däremot är majoriteten av ortnamnen i stadsmiljö planerade namn, till exempel namn på gator, parker och öppna platser. I landsbygden finns det också planerade namn, till exempel namn på vägar, men nedärvda namn är betydligt vanligare där. (Ainiala et al. 2008: 88–89.)
Man kan också indela ortnamn i kulturnamn och naturnamn. Kulturnamn är namn på platser som människan har byggt. De kan ännu indelas i bebyggelsenamn (t. ex. namn på stadsdelar och kommuner), artefaktnamn (t.ex. namn på vägar och broar) och odlingsnamn (t.ex. namn på åkrar och ängar). Naturnamn är namn på naturlokaler och kan delas in i undergrupperna terrängnamn (t.ex. namn på berg och myrar) och vattennamn (t.ex. namn på holmar och sjöar). (Ainiala et al. 2008: 90.)
Den finska namnforskningen har ursprungligen koncentrerat sig på landsbygdens namnbestånd, för Finland var länge ett agrart land. I takt med urbaniseringen under den senare hälften av 1900-talet märkte man så småningom inom namnforskningen att man inte visste så mycket om det urbana namnbeståndet. Forskningen i urbana namn var nästan helt och hållet begränsad till det officiella namnbeståndet, speciellt gatunamn. Den mer systematiska forskningen av ortnamn som stadsborna använder inleddes i början av 2000-talet. (Ainiala et al. 2008: 78.)
6

2.2.1 Officiella och inofficiella namn
Man kan använda flera olika termer för att beteckna de namn som förekommer i stadsmiljö. Termen urbana ortnamn har myntats av Terhi Ainiala (se Ainiala 2002). Hon definierar den som ”ortnamn i en stadsliknande miljö” (Ainiala 2002: 79). Urbana ortnamn indelas oftast i officiella och inofficiella namn (Ainiala et al. 2008: 131). Grundskillnaden mellan dessa kategorier är att officiella namn är givna uppifrån och de har en officiell status. Inofficiella namn är alla namn som inte är officiella (Ainiala 2005: 13). De äldsta ortnamnen i städer kan ändå vara nedärvda namn som den lokala befolkningen har uppfunnit, men som senare har blivit officiella. Stadsliknande, byggd och tät miljö har skapat ett behov av planerade namn som oftast är skapade av myndigheter. (Ainiala 2008: 131.)
Ortnamn kan även indelas i mikro- och makrotoponymer på grund av brukarkretsens storlek. Mikrotoponymer har en snäv brukarkrets. På landsbygden kan de till exempel vara namn på odlade områden som används av en familj. I stadsmiljö kan mikrotoponymer vara till exempel namn på hobbyplatser som används av en idrottsförening. Makrotoponymer är däremot kända ortnamn som används av en stor mängd människor. (Ainiala et al. 2008: 89–90.) I princip är alla officiella namn makrotoponymer därför att de står på kartan och används i officiella sammanhang. Det finns förstås namn som inte används ofta, till exempel namn på någon avsides belägen gränd i en förort. I sådana här fall kan det vara svårt att säga vilka namn som är makrotoponymer och vilka som är mikrotoponymer. Majoriteten av inofficiella namn är ändå mikrotoponymer eftersom de inte har någon officiell status och de oftast sprids från mun till mun. De mest välkända inofficiella namnen, såsom Hesa och Stadi, är makrotoponymer.
Officiella namn
Planenamn är den största gruppen av officiella ortnamn. De är namn som har
planerats för detaljplaneområden, dvs. majoriteten av dem är planerade namn. 7

Vissa namn har ursprungligen varit nedärvda namn och senare blivit officiella. Det finns även andra officiella namn än planenamn som hör till de urbana namnen. Till exempel företagsnamn, speciellt deras individualiserande leder kan fungera som ortnamn. Till exempel ett visst varuhus kan kallas för Stockmann även om det är namn på företaget i fråga. (Ainiala et al. 2008: 131, 137.) Dessutom är de naturnamn som förekommer i grundkartan officiella ortnamn, till exempel Kronbergsfjärden och Tölöviken (Ainiala 2005: 12–13).
Inofficiella ortnamn
Det inofficiella ortnamnet har oftast bildats med hjälp av det officiella namnet. En plats kan ha flera olika inofficiella namn utöver det officiella namnet. Däremot har vissa platser enbart inofficiella namn. De kan vara till exempel gathörn som fungerar som en mötesplats. (Ainiala et al. 2008: 137–138.)
Beroende på hur inofficiella namn är bildade är de antingen sekundära eller primära. Sekundära namn är betydligt vanligare i stadsmiljön än primära namn. (Ainiala 2003: 211–213.) Sekundära namn är bildade genom att man har förkortat det officiella namnet eller infogat en avledning till det stympade basnamnet. Primära namn i stadsmiljö är namn som antingen indicerar platsens art eller särdrag. (Ainiala et al. 2008: 138.) Ainiala (2003) redovisar att namn som indicerar särdrag sönderfaller i underkategorier vad gäller grunderna för namngivningen: platsens läge, platsens egenskap (utseende), någonting som ligger på platsen och platsens förhållande till människan (platsens ägare eller användare, platsens användning eller någonting som hänt på platsen). Exempel på inofficiella namn kan hittas i avsnitt 4.1.
8

2.3 Helsingforsslang och Helsingforsnamn
Som bakgrund till analysen av mitt material som består av inofficiella namn, bidrar jag i det följande med bakgrundsinformation om inofficiella namn och slang i Helsingfors. Först belyser jag stadens språksituation sedan 1800-talet som bakgrund till den svenska och finska slangen. Därefter beskriver jag de omständigheter som påverkade de olika slangvarianternas uppkomst och redogör olika slangformer i Helsingfors. Slutligen berättar jag hur inofficiella namn har använts i Helsingfors samt hurdan koppling det finns mellan slang och inofficiella ortnamn.
2.3.1 Språksituationen i Helsingfors sedan 1800-talet
Helsingfors blev huvudstad år 1812 och hade nått en ledande position inom administration och kultur i mitten av 1800-talet. Först på 1860-talet, i takt med en ökande industrialisering och migration, började även antalet finskspråkiga invånare i staden öka kraftigt. (Paunonen 2006a: 20, 22.) En annan betydande faktor var språkreskriptet av kejsaren Alexander II från 1863 som gav en order enligt vilken finskan inom 20 år skulle jämställas med svenskan i ämbetsverket (Paunonen 2006a: 31). År 1870 var stadens folkmängd 32 113 varav 57 % hade svenska och 26 % finska som huvudspråk. Antalet finskspråkiga överskred antalet svenskspråkiga under 1890-talet. Andelen ryskspråkiga var till och med 12,1 %. År 1900 hade staden 93 217 invånare varav 42,5 % hade svenska och 50,7 % finska som modersmål. (Statistisk årsbok för Helsingfors stad 1950.) Tabell 1 visar hur stadens invånarandel enligt huvudspråk utvecklades under 30 år före och 30 år efter sekelskiftet 1900.
9

Tabell 1. Helsingfors befolkning efter huvudspråk 1870–1930 (Statistisk årsbok för Helsingfors stad 1951: 23)
År Invånarantal
1870 32 113 1890 65 535 1910 136 497 1930 219 842
Finska % Svenska %
25,9 57,0
45,5 45,6
59,2 35,1
69,4 28,5
Ryska % Övriga språk %
12,1 5,0
5,6 3,3
4,0 1,7
0,8 1,3
           Vid årsskiftet 2017/2018 hade 5,7 % av stadens befolkning svenska och 79,1 % finska som modersmål. Vid årsskiftet 1949/1950 var andelarna 19,2 % respektive 79,7 %. (Helsingfors statistiska årsbok 2018: 37.) Efter det har andelen svenskspråkiga minskat stadigt och under 2010-talet stabiliserat sig till knappt 6 %. Samtidigt har andelen invånare som har andra språk än finska eller svenska som modersmål ökat kraftigt. I tabell 2 kan man även se att andelen finskspråkiga år 2018 var lägre än den var år 1950. Dessutom har förstås stadens invånarantal ökat.
Tabell 2. Helsingfors befolkning efter modersmål 1950–2018 (Helsingfors statistiska årsbok 2018: 37)
År Invånarantal
1950 369 380 1970 510 352 1990 490 629 2010 583 350 2018 643 272
Finska %
79,7
88,9
90,8
83,8
79,1
Svenska %
19,2
10,6
7,9
6,0
5,7
Övriga språk %
1,1
0,5
1,3
10,2
15,3
   2.3.2 Den svenska och finska slangen i Helsingfors
Slangens definition ”delvis nyskapande, vardagligt gruppspråk ofta bland ungdomar (i storstäderna) el. bland kamrater i yrkesgrupp” (SO 2009: 2831) påminner oss om att det inte är frågan om en regional språkform, dvs. en dialekt, utan oftast en sociolekt. Forsskåhl (2015) redogör hur slang och urban kultur hänger
10

ihop. Det måste nämligen finnas tillräckligt mycket folk som bor nära varandra och umgås för att det ska kunna uppstå undergrupper. Speciellt viktigt är att både formella och informella arenor finns för att kontrasten mellan det formella standardspråket och en informell språkform kan uppstå. (Forsskåhl 2015: 48.)
Som jag redan nämnde i inledningen finns det och har det funnits flera typer av slang i Helsingfors samtidigt. Enligt Forsskåhl (2015) uppstod den tidigaste svenskspråkiga slangen troligen i Åbo. I synnerhet i anslutning till landets första universitet och de manliga studerande som kom från olika delar av landet och som umgicks intensivt utanför läsesalarna, var omständigheterna gynnsamma för ett slangartat språkbruk. (Forsskåhl 2015: 48–49.) Helsingfors blev huvudstad år 1812 och universitetet flyttades från Åbo till den nya huvudstaden 1828 vilket betydde att den svenskspråkiga ämbetsmannakåren samt de bildade klasserna flyttade från den gamla huvudstaden till den nya. Samtidigt flyttade både svensk- och finskspråkiga som tillhörde arbetarklassen till Helsingfors och invånarantalet ökade. (Paunonen 2006a: 20.) Slang talades först i Helsingfors bland skolpojkar och studenter som på den tiden tillhörde den övre samhällsklassen. Om inte redan då så har den svenska Helsingforsslangen åtminstone senare fått influens av Stockholmsslangen (Forsskåhl 2015: 47). Forsskåhl (2015) berättar att den första arkiverade uppteckningen där upptecknaren har använt begreppet slang har skrivits ner under 1890-talet. Jag berättar mera om samlingen SLS 165 i avsnitt 3.1 eftersom den hör till mitt material. Vid sekelskiftet 1900 uppstod den tvåspråkiga slangen som jag kallar för Stadislang. Samtidigt fortsatte den svenskspräglade slangen bland de svenskspråkiga ungdomarna leva kvar. Den svenskspråkiga slangen tog så småningom intryck av den tvåspråkiga slangen och slutligen efter andra världskriget smälte de samman och blev en rätt enhetlig svensk Helsingforsslang. (Forsskåhl 2015: 49.)
Som sagt har Stadislangen sitt ursprung i slutet av 1800-talet. För att förstå vilka faktorer som befrämjade slangens uppkomst påminner jag ännu om de rådande språkliga omständigheterna på den tiden. Under de sista decennierna av 1800-talet förändrades samhället kraftigt. Industrialiseringen började i Helsingfors på 1860-
11

talet och samtidigt började också den så kallade första inflyttningsvågen. (Paunonen 2000: 15.) Helsingfors folkmängd mångfaldigades: från lite över 32 000 invånare år 1870 till över 93 000 invånare år 1900 (Statistisk årsbok för Helsingfors stad 1951: 23). Enligt Paunonen (2000) var Helsingfors nästan enspråkigt svenskt vid mitten av 1850-talet. En stor del av de människor som flyttade till staden var ändå finskspråkiga vilket betydde att andelen finskspråkiga ökade kraftigt. Arbetarklassen bosatte sig mestadels i stadsområdena norr om Långa bron: Berghäll, Sörnäs, Hermanstad, Majstad och Arabia samt senare Vallgård, men även i de gamla arbetarstadsdelarna i Södra Helsingfors (Rödbergen, Sandviken, Gräsviken). I dessa arbetarkvarter bodde de svenskspråkiga och finskspråkiga familjerna på samma gårdar, till och med i samma spisrum. (Paunonen 2000: 15; 2015: 80.)
De inflyttade i den första generationen umgicks och gifte sig med varandra trots att de kanske inte hade samma modersmål. De här människorna lärde sig aldrig att prata det andra språket ordentligt. Den språkliga omgivningen var ändå ytterst tolerant och ingen brydde sig om de andras språkkunskaper bara man förstod varandra. Däremot växte den andra generationen, inflyttarnas barn, upp i en tvåspråkig omgivning, en del till och med i tvåspråkiga familjer. Arbetarungdomen kunde båda språken nästan lika bra för de lärde sig antigen båda språken hemma eller det ena hemma, det andra på gården av övriga barn. (Paunonen 2000: 15.) Den andra generationens språkkunskaper hjälpte dem att få en högre samhällsställning än deras föräldrar hade. Att kunna både finska och speciellt svenska var nödvändigt om man ville bli någonting annat än arbetare. (Waris 1972: 102.) Den språkliga toleransen och balansen mellan finskan och svenskan som förekom i arbetarkvarteren skapade en lämplig omgivning för slangen att bildas och utvecklas (Paunonen 2006a: 52).
12

Den gamla Stadislangen
Slangen som uppstod i slutet av 1800-talet kan kallas för den gamla Stadislangen. Enligt Paunonen (2000: 17) hade den gamla slangen sin guldålder på 1920–1950- talen. I början av 1900-talet var slangen inte ett ungdomsspråk utan en länk mellan de finsk- och svenskspråkiga pojkar och unga män som bodde i samma stadsdelar och kvarter och som hörde till samma gäng. Flickor och kvinnor pratade inte så ofta slang själva men det är högst sannolikt att de ändå förstod när deras bröder och manliga vänner pratade slang. Man använde slang endast med vänner på fritiden; föräldrar eller lärare kunde till och med straffa barnen för det bristfälliga språkbruket. (Paunonen 1989: 616–617.) Lägenheterna i arbetarkvarteren var små varför pojkarna var tvungna att leka utomhus där vuxna inte fanns. En sådan omgivning var lämplig för slangen att utvecklas. (Paunonen, Vuolteenaho & Ainiala 2009: 456, 458.)
Redan i början av 1900-talet ansågs slangen vara en ”helsingforsisk esperanto” eller lingua franca. Lexikonet var nästan det samma för både finsk- och svenskspråkiga men det grammatiska inslaget var från talarens eget modersmål. (Paunonen 1989: 590–591, 2006b 241.) Fastän antalet finskspråkiga som bodde i arbetarkvarteren var betydligt större än antalet svenskspråkiga redan i början av 1900-talet, hade ungefär tre fjärdedelar av orden i den gamla slangen svenskt ursprung (Paunonen 2006a: 51). Cirka 20 procent av orden hade finskt ursprung och högst 5 procent hade ryskt ursprung. Det finns också ord vars etymologi är omöjliga att spåra vilket gör det svårare att klassificera dem. (Paunonen 2000: 28.)
Den nyare Stadislangen
När Helsingfors blev mer och mer finskspråkigt började Stadislangen förlora sin ställning som en länk mellan de finsk- och de svenskspråkiga ungdomarna. De svenskspråkiga ungdomarna hade redan sin egen Helsingforsslang. När vinterkriget började och unga män blev skickade till fronten eller till tryggare områden på
13

landsbygden, skingrades pojkgängen. Det fanns ingen som skulle ha kunnat flytta över den gamla slangens språktraditioner till följande generationer. Stadislangen blev ett ungdomsspråk som spred sig utanför dess ursprungliga områden till andra stadsdelar i Helsingfors och den började användas mera även av flickor. (Paunonen 2006a: 56.)
Efter andra världskriget började den amerikanska ungdomskulturen breda ut sig till Europa, också till Finland och dess huvudstad Helsingfors. Engelskan började bli allmännare i ungdomarnas språkbruk vilket påverkade även Stadislangen. (Paunonen 2006a: 56.) Den nyare slangen utvecklades under 1950–60-talen och fick allt fler engelska uttryck. I mitten av 1970-talet splittrades ungdomskulturen till olika subkulturer, till exempel punkare, hevare och skinheads, som hade var sin egen slang. (Paunonen 2000: 16.)
Den gamla Stadislangen, ”den helsingforsiska esperanton” som uppstod före andra världskriget, och den nyare slangen, ungdomsspråket som i högsta grad är engelskpåverkat, är två olika språkformer. Det finns dock ingen tydlig gräns mellan de ovannämnda formerna på grund av att de olika avlagringarna av orden överlappar varandra. (Paunonen 2006a: 57.) Det har diskuterats om Stadislangen är en dialekt, en slang eller till och med ett eget språk. Alla dessa termer är flertydiga vilket gör det svårt att definiera vad Stadislangen egentligen är. Paunonen anser att den gamla slangen inte kan anses som en finsk dialekt, dvs. en regional varietet av ett språk (Norrby & Håkansson 2010: 49), för den har flera svenska än finska ord. Den gamla slangen är mera som ett eget språk med sin egen grammatik. Den nyare slangen är inte heller en dialekt för den har delvis samma lexikon som det allmänna finska ungdomsspråket. (Paunonen 2000: 36.)
14

2.3.3 Inofficiella namn i Helsingfors
Som jag redan har konstaterat i inledningen kallas inofficiella ortnamn ibland för slangortnamn, men de är inte synonyma begrepp. Slangortnamn kan ses som en undergrupp till inofficiella ortnamn, men alla inofficiella ortnamn är inte slangnamn. (Ainiala et al. 2008: 138.) Termen slangortnamn hänvisar till hur namnen här bildats; för att betecknas med denna term bör namnen ha bildats på samma sätt som slangord, t.ex. med slangsuffix. En viktig aspekt är även att namnbrukarna antingen är unga eller hör till en grupp som har en gemensam slang. (Mielikäinen 2005: 29.) I inledningen nämnde jag också att termen slang är flertydig. På samma sätt är det omöjligt att ge en entydig definition av slangortnamn (Ainiala 2006: 101).
Ainiala (2006) redogör användning av inofficiella namn i Helsingfors. Det följande gäller åtminstone den finsk-svenska Stadislangen, men troligen även den svenska Helsingforsslangen. Ursprungligen har man ”översatt” ord till slang genom att använda slangsuffix. På samma sätt har man bildat namn och i slangform har de blivit en del av slang. Vilken som helst plats har inte fått ett slangnamn utan endast de som på något sätt har varit betydande för talarsamfundet. (Ainiala 2006: 102.) Paunonen (2010) påminner att vanligtvis har en helsingforsare använt endast ett inofficiellt namn om en plats även om undantag naturligtvis har funnits. Flera inofficiella namn på samma plats har vanligen varit i bruk. Dessutom har flera olika inofficiella namn på samma plats varit i bruk under tiden. (Paunonen 2010: 7.) Ainiala (2006) konstaterar att den heterogena befolkningen är en orsak till ett brett namnbestånd. Hon sammanfattar att ”karakteristiskt för det urbana namnbeståndet är (synkronisk och historisk) skiktning, riklighet i variation och dels även snabb föränderlighet.” (Ainiala 2006: 100.)
Den svenskspråkiga befolkningens inofficiella namn har undersökts betydligt mycket mindre än den finskspråkiga befolkningens inofficiella namn. Mona Forsskåhl (2013) har presenterat prototypiska slangtalare i Helsingfors sedan början av 1900-talet fram till 2000-talet. Hon tar fram även slangvarianter av namn på orter
15

i staden. Det är värt att komma ihåg att ungefär tre fjärdedelar av orden i den gamla Stadislangen hade en svensk uppkomst. Dessutom baserade sig många inofficiella namn, till exempel på stadsdelar, i den gamla Stadislangen på platsernas svenskspråkiga officiella namn och Helsingfors regions gamla namnbestånd är mestadels svenskspråkigt. Många officiella namn på stadsdelar baserar sig på gamla svenskspråkiga bynamn (Ainiala 2006: 103; Paunonen 2010: 12.) Paunonen (2010) påpekar att även om finskspråkiga inofficiella ortnamn uppstod redan i mitten av 1800-talet, fastställdes de första finskspråkiga ortnamnen först år 1909 (Paunonen 2010: 13). De inofficiella namn som stadens svenskspråkiga befolkning använder har alltså å andra sidan undersökts, men bara därför att det finns gemensamma namn med finskspråkiga befolkningen.
Jag har berättat om de inofficiella ortnamn som kallas för slangortnamn, men som sagt, finns det även inofficiella namn som inte är slangortnamn. Därför att slangortnamn är omöjligt att definiera, är det en aning svårt att säga vilka inte är slangortnamn. Primära ortnamn, till exempel Bronx och Slummen, kan också vara slangnamn även om de inte är i slangform, men de har sannoligen uppstod bland människor som använder slang. Å andra sidan har till exempel namn som slutar med ett slangsuffix spridit sig till andra städer i Finland, till exempel Villmanstrand (Mielikäinen 2005: 15). Vissa namn som indicerar till platsens art, till exempel Torg för ett visst torg, kan räknas till inofficiella namn som inte är slangnamn.
